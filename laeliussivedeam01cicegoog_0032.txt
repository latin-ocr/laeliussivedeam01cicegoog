30 DE AMICITIA 'DIALOGU S.

 

Amor enim, ex quo micitia nominata, princeps est ad
benevolentiam conjungendam. Nam utilitates quidem
etiam ab iis percipiuntur saepe, qui simulatione amicitiae
coluntur et observantur temporis causa. In amicitia
autem nihil fictum, nibil simulatum3 et, quidquid est,
id verum est et voluntarium. Quapropter a natura
mihi videtur potius, quam ab indigentia orta amicitia,
applicatione magis animi cum‘quodam sensu amandi,
quam cogitatione, quantum illa res utilitatis esset
habitura. Quod quidem quale sit, etiam in bestiis qui-
busdam animadverti potest, quae ex se natos ita amant
ad quoddam tempu3‚ et ab eis ita aman-tur, ut facile
earum sensus appareat. Quod in homine multo est
evidentius: primum ex ea caritate, quae est inter natos
et parenteS, quae dirimi nisi detestabili scelere non
potest3 deinde, quum similis sensus exstitit amm-ie, si
aliquem nacti sumus, cujus cum moribus et natura
congruamus, quod in eo quasi lumen aliquod probi-
tatis et virtutis perspicere videamur. Nihil est enim

ι amabilius virtute3 nihil quod magis alliciat ad diligen·

dum: quippe quum, propter virtutem et probitatem,
eos etiam, quos numquam vidimus, quodam modo dili-
gamus. Quis est, qui O. Fabricii, Μ’. Curii non cum
caritate aliqua et benevolentia memoriam usurpet,
quos numquam viderit Ρ Quis autem est, qui Tar-
quinium Superbum, qui Sp. Cassium, Sp. Maelium non
Α oderit Ρ Cum duobus ducibus de imperio in Italia de-
certatum est, Pyrrho et Hannibale: ab altero propter
probitatem ejus non nimis alienos animos habemus,

