70 DE AMICITIA DIALOGUS.

ferat, is et infirmus est mollisque natura, et ob eam
ipsam causam in amicitia parum justus. Atque in
omni re considerandum est, et quid postules ab amico,
et quid patiare a te impetrari.

XXI.—Est etiam quasi quaedam calamitas in amicitiis
dimittendis nonnumquam necessaria: jam enim a sapi·
entium familiaritatibus ad vulgares amicitias oratio
nostra delabitur. Erumpunt saepe vitia amicorum
quum in ipsos amicos, tum in alienos; quorum tamen
ad amicos redundet infamia. Tales igitur amicitiae
sunt remissione usus eluendae, et, ut Catonem dicere
audivi, dissuendae magis, quam discindendae 3 nisi quae·
dam admodum intolerabilis injuria exarserit, ut neque
-rectum neque honestum sit neque fieri possit, ut non
statim alienatio disjunctioque facienda sit. Sin autem
morum aut studiorum commutatio quaedam, ut fiem'
solet, facta erit, aut in reipublicae partibus dissensio
intercesserit: (loquor enim jam, ut paullo ante dixi,
non de sapientium, sed de communibus amicitiis :J
cavendum erit, ne non solum amicitiae depositae, sed ini-
micitiae etiam susceptae videantur. Nihil enim turpius.
quam cum eo bellum gerere, quicum familiariter vixeris.
Ab amicitia Q. Pompeii meo nomine se removerat, ut
scitiS, Scipi03 propter dissensionem autem, quae erat
in republica, alienatus est a collega nostro Metello.

Utrumque egit graviter, auctoritate et offensione ani·
mi non acerba. Quamobrem primum danda opera est,

